---
layout: post
title: L'art digital obra les portes a noves formes de relacionar-se amb l'art i la cultura
share: true
---

<figure class="text-center">
	<img src="http://www.inpocketart.com/wp-content/uploads/2014/07/far1-Lalaia-2014-watermark.jpg"> 
	<figcaption> 
		<p><small><strong><a href="http://www.inpocketart.com/product/far-1-lalaia-2014/">Far 1. Lalaia, 2014</a></strong></small></p>
	</figcaption> 
</figure>

A **[Artinpocket](http://www.artinpocket.cat/)** som conscients que s'està teixint un nou escenari per a l'Art i la cultura. Actualment apareixen dia a dia activitats plàstiques i d'oci relacionades amb el mon digital. Aquesta nova tendència és fruit de l'era digital, la informàtica i les noves tecnologies, que **transformen la mateixa producció artística i cultural però també en transformen el seu consum i la seva promoció**. Aquesta situació ens presenta un nou escenari cultural artístic. Amb l'augment de l'ús  d'ordinadors i d'eines digitals és lògic, llavors, que cada vegada neixin nous artistes i noves formes d'expressar-se en canals i formats digitals. ¿Us imagineu una sala d'exposicions sense quadres. ¿Obres d'art que agafen vida i es mouen davant de la nostra atenta mirada? Els marcs de les obres d'art seran substituïts per pantalles de cristall líquid de 50”  i a tot color. L'art digital obra les portes a noves formes de relacionar-se amb l'art i la cultura. 

Si la participació, la comunicació i la interacció són elements centrals per a l'art del segle XXI, llavors Internet és per a l'art un excel·lent espai on es poden desenvolupar les seves pràctiques. L'espai digital  esdevé mitjà per a la producció, però també per a la publicació, la distribució, la participació, la promoció, el diàleg i la crítica. Després de les possibilitats obertes per la «xarxa de xarxes» que és Internet, s'obre tot **un nou ventall de possibilitats per a la creació artística i per la seva difusió, promoció, exposició i venda**. 